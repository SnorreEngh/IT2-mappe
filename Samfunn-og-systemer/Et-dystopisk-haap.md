## Et dystopisk håp?

Lanseringen av ChatGPT gjorde kunstig intelligens (KI) tilgjengelig for offentligheten. Samtidig skapte teknologien umiddelbart en polarisert debatt i norske medier. Denne oppgaven vil derfor drøfte følgende problemstilling; hvilke fordeler og ulemper kan menneskelignende kunstig intelligens gi?

Det mest omstridte tema i debatten rundt KI, handler om fremtidens næringsliv. I en verden der KI utvikler seg eksponentielt, er det ikke merkelig at mange bekymrer seg for jobbene sine. Mange selskaper, spesielt innenfor IT og IKT, har allerede kvittet seg for mennesker, til fordel for KI. Forskeres syn på fremtidens arbeidsmarked er derimot omstridt. 

Pew Research Center utga tidligere i år relevant statistikk (2023). Forskingspapiret består av en omfattende undersøkelse av neste elleve tusen amerikanere. Deltagerne svarte blant annet på spørsmålet «Vil KI påvirke arbeidsgivere om 20 år?» I en eldre artikkel fra 2018 gir forskere sitt perspektiv på saken (RAINIE, 2018). Her deltok nesten ett tusen eksperter innen økonomi og IT. De kommenterte på hvordan KI vil påvirke næringslivet. 

En Minoritet mener tilgjengeligheten på arbeid i fremtiden vil bli betydelig dårligere enn slik det er i dag (2023). Og at en fremtidig masseoppsigelse, er uunngåelig (RAINIE, 2018). På den andre siden er det vitenskapelig konsensus for at KI vil forverre noen områder innenfor næringslivet. Det er verdt å nevne at lav-betalte yrker er mest utsatt. Frykten er derfor stor for at et fremtidig samfunn vil ha færre slike jobber. Noe som vil bidra til en skummel trend, nemlig økte sosiale forskjeller. (2023)Derimot mener en majoritet av eksperter at dette ikke vil bli tilfellet (2023). Utviklingen av menneskelignende KI kan sammenliknes med den enorme teknologiske utviklingen mennesker har opplevd siden den industrielle revolusjonen (RAINIE, 2018). Og dermed at vi kun beveger oss inn i en ny fase. Oppfinnelsen av en rekke industrielle maskiner på begynnelsen av 1900-tallet, skapte en lignende redsel for arbeidsledighet (RAINIE, 2018). Derimot er tilgjengeligheten på arbeid, anno 2023 høyere enn noen gang. Ikke minst, rekordlav arbeidsledighet. KI vil bidra til å øke produktiviteten blant arbeidere, slik fabrikker en gang gjorde. 

ChatGPT laget av Open AI, spesielt den mest avanserte utgaven Chat GPT-4, har vist seg spesielt dyktig til å gjennomføre eksamener i nærmest alle fag. I noen tilfeller utkonkurrerer programvaren over 90% av studenter (Leswing, 2023). Frykten for fusk er derfor åpenbar. Flere chatbotter skriver såpass menneskeliknende tekster at det er nesten umulig å se forskjell på noe som er skrevet av et menneske, og en datamaskin. Denne differansen vil bare bli mindre over tid, når programmene utvikles. Det er derfor ikke lenger science-fiction at hele tekster blir skrevet av chatbotter. I tillegg til bedre integrasjon av KI i både søkemotorer som Google og Bing, samt verktøy som Microsoft Word, gjøre trusselen for juks enda større. Disse faktorene gjør det nødvendig å tilrettelegge fremtidige vurderinger, deriblant eksamener, til bruken av KI. Flere påstår også at dette vil svekke kreativitet, der de yngste generasjonene er spesielt utsatt. 

Der noen ser problemer ser andre muligheter. ChatGPT sin evne til å svare på praktisk talt på hva som helst, gjør den gunstig for læring. Fremtidens KI vil antageligvis gjøre en allvitende lærer tilgjengelig for alle, døgnet rund, hvor som helst. Samtidig har KI muligheten til å øke standarden og kapasiteten til eksisterende, konvensjonell læring. Andre er selv om ikke overbeviste, KI sliter tidvis om å gi riktig informasjon. Da Tale (17) spurte ChatGPT om å ramse opp «norske helter», fikk hun blant andre Anders Behring Breivik som svar (Falk, 2023). Snapchats My AI oppga Vidkun Quisling som et alternativ (vil, 2023). ChatGPT blant andre programvarer har også vist seg særlig partiske innen visse politiske saker. Frykten for spredning av feilinformasjon, og eller politisk polarisering er derfor reel. 

Avslutningsvis ser vi tilbake til den innledende problemstillingen; hvilke fordeler og ulemper kan menneskelignende kunstig intelligens gi? Spørsmålet er svært omfattende. Fremtidens økonomi og spørsmål rundt sysselsetting er omdiskuterte. Noe som er helt sikkert, er at KI vil gjøre det milevis lettere enn før å jukse på eksamen. Menneskelig kreativitet kan også svekkes. Dersom KI vil gjøre mennesker mer opplyste eller det stikk motsatte, er i dag, vanskelig å svare på. Men det er åpenbart at KI vil gjøre omfattende endringer i verden, som vi i dag kjenner den. 








## Arbeid sitert

vil, I. (2023, April 13). Snapchat-AI foreslår Quisling som norsk helt: − Absurd. Hentet fra VG: https://www.vg.no/nyheter/innenriks/i/kEeXVA/snapchat-ai-foreslaar-quisling-som-norsk-helt-absurd

Falk, J. (2023, februar 2). ChatGPT foreslo Anders Behring Breivik som «norsk helt». Hentet fra VG: https://www.vg.no/nyheter/i/WRkK5K/chatgpt-foreslo-anders-behring-breivik-som-helt

RAINIE, A. A. (2018, desember 10). Artificial Intelligence and the Future of Humans. Hentet fra Pew Research center: https://www.pewresearch.org/internet/2018/12/10/artificial-intelligence-and-the-future-of-humans/

BY LEE RAINIE, M. A.-W. (2023, april 20). AI in Hiring and Evaluating Workers: What Americans Think. Hentet fra Pew research center: https://www.pewresearch.org/internet/2023/04/20/ai-in-hiring-and-evaluating-workers-what-americans-think/

Leswing, K. (2023, mars 14). OpenAI announces GPT-4, claims it can beat 90% of humans on the SAT. Hentet fra CNBC: https://www.cnbc.com/2023/03/14/openai-announces-gpt-4-says-beats-90percent-of-humans-on-sat.html



